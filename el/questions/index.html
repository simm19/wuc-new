---
layout: default-el
---

    <h1>Συχνές Ερωτήσεις (FAQ)</h1>
<p class="summary">Βρείτε απαντήσεις σε περιοδικές ερωτήσεις και μύθους για το Bitcoin.</p>

<h2 id="table-of-contents">Περιεχόμενα</h2>

<div class="index">
<ul>
<li><a href="#general">Γενικά</a></li>
<ul>
  <li><a href="#what-is-bitcoin">Τι είναι το Bitcoin;</a></li>
  <li><a href="#who-created-bitcoin">Ποιος δημιούργησε το Bitcoin;</a></li>
  <li><a href="#who-controls-the-bitcoin-network">Ποιος ελέγχει το δίκτυο του Bitcoin;</a></li>
  <li><a href="#how-does-bitcoin-work">Πώς λειτουργεί το Bitcoin;</a></li>
  <li><a href="#is-bitcoin-really-used-by-people">Χρησιμοποιείται στ'αλήθεια το Bitcoin από τους ανθρώπους;</a></li>
  <li><a href="#how-does-one-acquire-bitcoins">Πώς αποκτά κάποιος bitcoins;</a></li>
  <li><a href="#how-difficult-is-it-to-make-a-bitcoin-payment">Πόσο δύσκολο είναι να γίνει μια πληρωμή Bitcoin;</a></li>
  <li><a href="#what-are-the-advantages-of-bitcoin">Ποια είναι τα πλεονεκτήματα του Bitcoin;</a></li>
  <li><a href="#what-are-the-disadvantages-of-bitcoin">Ποια είναι τα μειονεκτήματα του Bitcoin;</a></li>
  <li><a href="#why-do-people-trust-bitcoin">Γιατί οι άνθρωποι εμπιστεύονται το Bitcoin;</a></li>
  <li><a href="#can-i-make-money-with-bitcoin">Μπορώ να βγάλω χρήματα με το Bitcoin;</a></li>
  <li><a href="#is-bitcoin-fully-virtual-and-immaterial">Είναι το Bitcoin πλήρως εικονικό και άυλο;</a></li>
  <li><a href="#is-bitcoin-anonymous">Είναι το Bitcoin ανώνυμο; </a></li>
  <li><a href="#what-happens-when-bitcoins-are-lost">Τι συμβαίνει όταν τα bitcoins χαθούν;</a></li>
  <li><a href="#can-bitcoin-scale-to-become-a-major-payment-network">Μπορεί το Bitcoin να γίνει ένα σημαντικό δίκτυο πληρωμών;</a></li>
</ul>
<li><a href="#legal">Νομικά</a></li>
<ul>
  <li><a href="#is-bitcoin-legal">Είναι το Bitcoin νόμιμο; </a></li>
  <li><a href="#is-bitcoin-useful-for-illegal-activities">Είναι το Bitcoin χρήσιμο για παράνομες δραστηριότητες; </a></li>
  <li><a href="#can-bitcoin-be-regulated">Μπορεί να γίνει κανονιστική συμμόρφωση του Bitcoin;</a></li>
  <li><a href="#what-about-bitcoin-and-taxes">Τι γίνεται με τη φορολόγηση του Bitcoin;</a></li>
  <li><a href="#what-about-bitcoin-and-consumer-protection">Τι γίνεται με το Bitcoin και την προστασία των καταναλωτών;</a></li>
</ul>
<li><a href="#economy">Οικονομία</a></li>
<ul>
  <li><a href="#how-are-bitcoins-created">Πώς δημιουργούνται τα bitcoins; </a></li>
  <li><a href="#why-do-bitcoins-have-value">Γιατί έχουν τα bitcoins αξία;</a></li>
  <li><a href="#what-determines-bitcoins-price">Τι καθορίζει την τιμή του bitcoin;</a></li>
  <li><a href="#can-bitcoins-become-worthless">Μπορoύν τα bitcoins να ευτελιστούν;</a></li>
  <li><a href="#is-bitcoin-a-bubble">Είναι το Bitcoin μια φούσκα;</a></li>
  <li><a href="#is-bitcoin-a-ponzi-scheme">Είναι το Bitcoin σύστημα Ponzi;</a></li>
  <li><a href="#doesnt-bitcoin-unfairly-benefit-early-adopters">Δεν είναι άδικο να ωφελούνται οι αρχικοί κάτοχοι Bitcoin;</a></li>
  <li><a href="#wont-the-finite-amount-of-bitcoins-be-a-limitation">Δεν θα είναι περιοριστικό το πεπερασμένο συνόλο των bitcoins;</a></li>
  <li><a href="#wont-bitcoin-fall-in-a-deflationary-spiral">Δεν μπορεί το Bitcoin να πέσει σε μια αποπληθωριστική έλικα;</a></li>
  <li><a href="#isnt-speculation-and-volatility-a-problem-for-bitcoin">Δεν αποτελούν πρόβλημα για το Bitcoin η κερδοσκοπία και η αστάθεια;</a></li>
  <li><a href="#what-if-someone-bought-up-all-the-existing-bitcoins">Και θα γινόταν αν κάποιος αγόραζε όλα τα bitcoins που υπάρχουν;</a></li>
  <li><a href="#what-if-someone-creates-a-better-digital-currency">Τι γίνεται αν κάποιος δημιουργήσει ένα καλύτερο ψηφιακό νόμισμα;</a></li>
</ul>
<li><a href="#transactions">Συναλλαγές</a></li>
<ul>
  <li><a href="#why-do-i-have-to-wait-10-minutes">Γιατί πρέπει να περιμένω 10 λεπτά;</a></li>
  <li><a href="#how-much-will-the-transaction-fee-be">Πόσο θα είναι το τέλος συναλλαγής;</a></li>
  <li><a href="#what-if-i-receive-a-bitcoin-when-my-computer-is-powered-off">Τι γίνεται αν λάβω ένα bitcoin όταν ο υπολογιστής μου είναι απενεργοποιημένος;</a></li>
  <li><a href="#what-does-synchronizing-mean-and-why-does-it-take-so-long">Τι σημαίνει "συγχρονισμός" και γιατί αργεί τόσο;</a></li>
</ul>
<li><a href="#mining">Εξόρυξη</a></li>
<ul>
  <li><a href="#what-is-bitcoin-mining">Τι είναι η εξόρυξη του Bitcoin;</a></li>
  <li><a href="#how-does-bitcoin-mining-work">Πώς δουλεύει η εξόρυξη του Bitcoin;</a></li>
  <li><a href="#isnt-bitcoin-mining-a-waste-of-energy">H εξόρυξη του Bitcoin δεν είναι σπατάλη ενέργειας;</a></li>
  <li><a href="#how-does-mining-help-secure-bitcoin">Πώς η εξόρυξη βοηθάει στην ασφάλεια του Bitcoin;</a></li>
  <li><a href="#what-do-i-need-to-start-mining">Τι χρειάζομαι για να ξεκινήσω την εξόρυξη;</a></li>
</ul>
<li><a href="#security">Ασφάλεια</a></li>
<ul>
  <li><a href="#is-bitcoin-secure">Είναι ασφαλές το Bitcoin;</a></li>
  <li><a href="#hasnt-bitcoin-been-hacked-in-the-past">Το Bitcoin δεν έχει χακαριστεί στο παρελθόν;</a></li>
  <li><a href="#could-users-collude-against-bitcoin">Θα μπορούσαν οι χρήστες να συνωμοτήσουν εναντίον του Bitcoin;</a></li>
  <li><a href="#is-bitcoin-vulnerable-to-quantum-computing">Είναι το Bitcoin ευάλωτο στην κβαντική πληροφορική;</a></li>
</ul>
<li><a href="#help">Βοήθεια</a></li>
<ul>
  <li><a href="#more-help">Θα ήθελα να μάθω περισσότερα. Πού μπορώ να βρω βοήθεια;</a></li>
</ul>
</ul>
</div>

<h2 id="general">General</h2>

<h3 id="what-is-bitcoin">Τι είναι το Bitcoin;</h3>
<p>Το Bitcoin είναι ένα συναινετικό δίκτυο που παρέχει τη δυνατότητα ενός νέου συστήματος πληρωμών και μιας εντελώς ψηφιακής μορφής χρημάτων. Είναι το πρώτο αποκεντρωμένο  δίκτυο πληρωμής μεταξύ ομότιμων (peer-to-peer) που λειτουργεί από τους χρήστες του χωρίς κεντρική αρχή ή μεσάζοντες. Από τη σκοπιά του χρήστη, το Bitcoin είναι λίγο πολύ σαν τα μετρητά χρήματα του Διαδικτύου. Το Bitcoin μπορεί επίσης να θεωρηθεί ως το πιο περίφημο <a href="http://financialcryptography.com/mt/archives/001325.html">λογιστικό σύστημα τριπλής καταχώρησης</a> που υπάρχει.</p>

<h3 id="who-created-bitcoin">Ποιος δημιούργησε το Bitcoin;</h3>
<p>Το Bitcoin είναι η πρώτη εφαρμογή μιας έννοιας που ονομάζεται «κρυπτονόμισμα», η οποία περιγράφηκε για πρώτη φορά το 1998 από τον Wei Dai στην λίστα αλληλογραφίας cypherpunks, υποστηρίζοντας την ιδέα μιας νέας μορφής χρήματος η οποία κάνει χρήση  κρυπτογραφίας για να ελέγξει τη δημιουργία και τις συναλλαγές του, παρά μια κεντρική αρχή. Οι πρώτες προδιαγραφές του Bitcoin και η απόδειξη της έννοιας του δημοσιεύθηκαν το 2009 από τον Satoshi Nakamoto. Ο Satoshi αποσύρθηκε από το έργο αυτό στα τέλη του 2010 χωρίς να αποκαλύψει πολλά για τον εαυτό του. Από τότε, η κοινότητα του Bitcoin μεγάλωσε εκθετικά με πολλούς προγραμματιστές που ασχολούνται με το Bitcoin.</p>
<p>Η "ανωνυμία" του Satoshi συχνά έθετε αδικαιολόγητες ανησυχίες, πολλές από τις οποίες συνδέονται με παρανοήσεις γύρω από την ανοιχτού κώδικα φύση του Bitcoin. Το λογισμικό και το πρωτόκολλο του Bitcoin εκδίδονται ανοιχτά προς όλους και οποιοσδήποτε προγραμματιστής μπορεί να επιθεωρήσει τον κώδικα ή να φτιάξει τις δικές του τροποποιημένες εκδόσεις του λογισμικού Bitcoin. Ακριβώς όπως και με τους τωρινούς προγραμματιστές, η επιρροή του Satoshi περιορίστηκε στις αλλαγές που έκανε και υιοθετήθηκαν από άλλους και συνεπώς δεν είχε τον έλεγχο του Bitcoin. Έτσι, η ταυτότητα του εφευρέτη του Bitcoin είναι πιθανόν τόσο σχετική σήμερα όσο και η ταυτότητα του προσώπου που εφηύρε το χαρτί.</p>

<h3 id="who-controls-the-bitcoin-network">Ποιος ελέγχει το δίκτυο του Bitcoin;</h3>
<p>Κανείς δεν είναι ιδιοκτήτης του δικτύου Bitcoin όπως ακριβώς και κανένας δεν είναι ιδιοκτήτης της τεχνολογίας πίσω από το email. Το Bitcoin ελέγχεται από όλους τους χρήστες Bitcoin σε όλο τον κόσμο. Ενώ οι προγραμματιστές βελτιώνουν το λογισμικό, δεν μπορούν να εξαναγκάσουν καμία αλλαγή στο πρωτόκολλο Bitcoin, διότι όλοι οι χρήστες είναι ελεύθεροι να επιλέξουν την έκδοση του λογισμικού που χρησιμοποιούν. Για να διατηρηθεί η συμβατότητα, όλοι οι χρήστες πρέπει να χρησιμοποιούν το λογισμικό που υπακούει στους ίδιους κανόνες. Το Bitcoin μπορεί να λειτουργήσει σωστά μόνο με την πλήρη συναίνεση μεταξύ όλων των χρηστών. Ως εκ τούτου, όλοι οι χρήστες και οι προγραμματιστές έχουν ισχυρό κίνητρο να προστατεύουν αυτήν την γενική συναίνεση.</p>

<h3 id="how-does-bitcoin-work">Πώς λειτουργεί το Bitcoin;</h3>
<p>Από τη μεριά του χρήστη, το Bitcoin δεν είναι τίποτα περισσότερο από μια εφαρμογή κινητού τηλεφώνου ή υπολογιστή η οποία παρέχει ένα προσωπικό πορτοφόλι Bitcoin και επιτρέπει στο χρήστη να στέλνει και να λαμβάνει bitcoins μέσω αυτού . Έτσι λειτουργεί το Bitcoin για τους περισσότερους χρήστες.</p>
<p>Στο παρασκήνιο, το δίκτυο Bitcoin μοιράζεται ένα δημόσιο λογιστικό βιβλίο (ledger) που ονομάζεται "block chain" (αλυσίδα των μπλοκ). Αυτό το βιβλίο περιέχει κάθε συναλλαγή που έχει ποτέ επεξεργαστεί από το δίκτυο, επιτρέποντας στον υπολογιστή του χρήστη να εξακριβώνει την εγκυρότητα της κάθε συναλλαγής. Η αυθεντικότητα της κάθε συναλλαγής προστατεύεται από ψηφιακές υπογραφές που αντιστοιχούν στις διευθύνσεις αποστολής, επιτρέποντας σε όλους τους χρήστες να έχουν πλήρη έλεγχο κατά την αποστολή bitcoins από τις δικές τους διευθύνσεις Bitcoin. Επιπλέον, ο καθένας μπορεί να επεξεργαστεί συναλλαγές που χρησιμοποιούν την υπολογιστική ισχύ εξειδικευμένου υλισμικού (hardware) και να κερδίσει μια ανταμοιβή σε bitcoins για την υπηρεσία αυτή. Αυτό συχνά ονομάζεται εξόρυξη (mining). Για να μάθετε περισσότερα για το Bitcoin, μπορείτε να συμβουλευτείτε την ειδική ιστοσελίδα και το <a href="/bitcoin.pdf">πρωτότυπο έγγραφο</a>.</p>

<h3 id="is-bitcoin-really-used-by-people">Χρησιμοποιείται στ'αλήθεια το Bitcoin από τους ανθρώπους;</h3>
<p>Ναι. Υπάρει ένας αυξανόμενος αριθμός επιχειρήσεων και ιδιωτών που χρησιμοποιούν το Bitcoin. Περιλαμβάνονται επιχειρήσεις όπως εστιατόρια, ξενοδοχεία, δικηγορικά γραφεία, καθώς και δημοφιλείς online υπηρεσίες όπως οι Namecheap, WordPress, Reddit και Flattr. Ενώ το Bitcoin παραμένει ένα σχετικά νέο φαινόμενο, αναπτύσσεται γρήγορα. Στο τέλος Αυγούστου του 2013, η αξία όλων των bitcoins σε κυκλοφορία ξεπέρασε το 1.5 δις δολάρια με bitcoins αξίας εκατομμύριων δολαριών να ανταλλάζονται  καθημερινά.</p>
<p>
<img src="/img/faq/merchants_map.png" alt="Screenshot">
</p>

<h3 id="how-does-one-acquire-bitcoins">Πώς αποκτά κάποιος bitcoins;</h3>
<ul>
  <li>Ως πληρωμή για αγαθά ή υπηρεσίες. </li>
  <li>Αγοράστε bitcoins στα <a href="https://www.kraken.com">Bitcoin ανταλλακτήρια</a>.</li>
  <li>Ανταλλάξτε bitcoins με <a href="https://localbitcoins.com/">κάποιον που βρίσκεται κοντά σας</a>.</li>
  <li>Κερδίστε bitcoins μέσω ανταγωνιστικής <a href="http://www.bitcoinmining.com/">εξόρυξης</a>.</li>
</ul>
<p>Ενώ είναι δυνατό να βρεθούν ιδιώτες που επιθυμούν να πωλήσουν bitcoins με αντάλλαγμα πληρωμή σε πιστωτική κάρτα ή PayPal, οι περισσότερες ανταλλαγές όμως δεν επιτρέπουν χρηματοδότηση μέσω αυτών των μεθόδων πληρωμής. Αυτό οφείλεται σε περιπτώσεις όπου κάποιος αγοράζει bitcoins με PayPal και στη συνέχεια αντιστρέφει το μισό της συναλλαγής. Αυτό συνήθως αναφέρεται ως αντιλογισμός χρέωσης (chargeback).</p>

<h3 id="how-difficult-is-it-to-make-a-bitcoin-payment">Πόσο δύσκολο είναι να γίνει μια πληρωμή Bitcoin;</h3>
<p>Οι πληρωμές με Bitcoin  είναι ευκολότερο να γίνουν από ότι με χρεωστική ή πιστωτική κάρτα και μπορούν να ληφθούν χωρίς κάποιον εμπορικό λογαριασμό. Οι πληρωμές γίνονται μέσω εφαρμογής πορτοφολιού, είτε στον υπολογιστή ή στο κινητό σας τηλέφωνο, εισάγοντας τη διεύθυνση του παραλήπτη, το ποσό πληρωμής, και πατώντας αποστολή. Για να γίνει ευκολότερη η εισαγωγή της διεύθυνσης του παραλήπτη, πολλά πορτοφόλια μπορούν να αποκτήσουν τη διεύθυνση σαρώνοντας ένα κώδικα QR ή φέρνοντας σε επαφή δύο κινητά τηλέφωνα, με χρήση της τεχνολογίας NFC.</p>
<p>
<img src="/img/faq/mobile_send.png" alt="Screenshot">
<img src="/img/faq/mobile_receive.png" alt="Screenshot">
</p>

<h3 id="what-are-the-advantages-of-bitcoin">Ποια είναι τα πλεονεκτήματα του Bitcoin;</h3>
<ul>
  <li><em><b>Ελευθερία πληρωμών</b></em> - Είναι δυνατό να στείλετε και να λάβετε οποιοδήποτε χρηματικό ποσό αμέσως, οπουδήποτε στον κόσμο, οποιαδήποτε στιγμή. Χωρίς αργίες. Χωρίς σύνορα. Χωρίς επιβαλλόμενα όρια. Το Bitcoin επιτρέπει στους χρήστες του να έχουν τον πλήρη έλεγχο των χρημάτων τους.</li>
  <li><em><b>Πολύ χαμηλά τέλη</b></em> - Προς το παρόν, οι πληρωμές με Bitcoin γίνονται είτε με μηδενικά είτε με εξαιρετικά χαμηλά τέλη. Οι χρήστες μπορεί να συμπεριλάβουν τέλη στις συναλλαγές τους προκειμένου να έχουν προτεραιότητα στην διεκπεραίωση, κάτι που έχει ως αποτελέσματα την γρηγορότερη επικύρωση των συναλλαγών από το δίκτυο. Επιπροσθέτως, οι επεξεργαστές για εμπόρους υπάρχουν για να τους βοηθήσουν στην επεξεργασία πληρωμών, μετατρέποντας τα bitcoins σε πιστωτικό χρήμα και καταθέτοντας τα κεφάλαια απευθείας στον τραπεζικό λογαριασμό των εμπόρων καθημερινά. Καθώς αυτές οι υπηρεσίες βασίζονται στο Bitcoin, μπορούν να προσφέρονται με πολύ χαμηλότερα τέλη σε σχέση με την PayPal ή δίκτυα πιστωτικών καρτών.</li>
  <li><em><b>Λιγότεροι κίνδυνοι για τους εμπόρους</b></em> - Οι συναλλαγές με Bitcoin είναι ασφαλείς, μη αναστρέψιμες και δεν περιέχουν προσωπικές πληροφορίες ή ευαίσθητα προσωπικά δεδομένα των πελατών. Αυτό προστατεύει τους εμπόρους από ζημίες που προκαλούνται από απάτες ή δόλιους αντιλογισμούς χρέωσης (chargebacks) και δεν υπάρχει ανάγκη για συμβατότητα με PCI. Οι έμποροι μπορούν εύκολα να επεκταθούν σε νέες αγορές όπου είτε οι πιστωτικές κάρτες δεν είναι διαθέσιμες, είτε τα ποσοστά απάτης είναι απαράδεκτα υψηλά. Το αποτελέσματα σε καθαρό κέρδος είναι χαμηλότερα τέλη, μεγαλύτερες αγορές και λιγότερα διοικητικά κόστη. </li>
  <li><em><b>Ασφάλεια και έλεγχος</b></em> - Οι χρήστες του Bitcoin έχουν πλήρη έλεγχο των συναλλαγών τους. Είναι ανέφικτο για τους εμπόρους να επιβάλλουν ανεπιθύμητες ή απαρατήρητες χρεώσεις όπως μπορεί να συμβεί με άλλες μεθόδους πληρωμής. Οι πληρωμές με Bitcoin μπορούν να διεξαχθούν χωρίς να συνδέονται προσωπικές πληροφορίες με την συναλλαγή. Αυτό προσφέρει ισχυρή προστασία κατά της κλοπής ταυτότητας. Οι χρήστες του Bitcoin μπορούν επίσης να προστατέψουν τα χρήματά τους με αντίγραφα ασφαλείας και κρυπτογράφηση.</li>
  <li><em><b>Διαφανής και ουδέτερος</b></em> - Όλες οι πληροφορίες που αφορούν τον εφοδιασμό του Bitcoin με χρήματα είναι άμεσα διαθέσιμες στην αλυσίδα των μπλοκ (block chain) για τον οποιονδήποτε να τις επιβεβαιώσει και να τις χρησιμοποιήσει σε πραγματικό χρόνο. Κανένα άτομο ή οργανισμός δεν μπορεί να ελέγξει ή να πλαστογραφήσει το πρωτόκολλο του Bitcoin διότι είναι κρυπτογραφικά ασφαλές. Αυτό επιτρέπει στον πυρήνα του Bitcoin να είναι αξιόπιστος αφού είναι απόλυτα ουδέτερος, διαφανής και προβλέψιμος.</li>
</ul>

<h3 id="what-are-the-disadvantages-of-bitcoin">Ποια είναι τα μειονεκτήματα του Bitcoin;</h3>
<ul>
  <li><em><b>Βαθμός αποδοχής</b></em> - Πολλοί άνθρωποι δεν είναι ακόμα ενήμεροι για το Bitcoin. Καθημερινά, περισσότερες επιχειρήσεις δέχονται τα bitcoins γιατί θέλουν τα πλεονεκτήματα κάνοντας χρήση του αλλά η λίστα παραμένει μικρή και ακόμα χρειάζεται να μεγαλώσει έτσι ώστε να επωφεληθούμε από τα <a href="https://en.wikipedia.org/wiki/Network_effect">αποτελέσματα δικτύου</a>.</li>
  <li><em><b>Αστάθεια</b></em> - Η <a href="https://bitcoincharts.com/bitcoin/">συνολική αξία</a> των bitcoins σε κυκλοφορία και ο αριθμός των επιχειρήσεων που χρησιμοποιούν το Bitcoin είναι ακόμα πολύ μικρός σε σύγκριση με αυτό που θα μπορούσε να είναι. Συνεπώς, σχετικά μικρά γεγονότα, συναλλαγές, ή επιχειρηματικές δραστηριότητες μπορούν να επηρεάσουν σημαντικά την τιμή. Θεωρητικά, η αστάθεια αυτή θα μειωθεί καθώς οι αγορές Bitcoin και η τεχνολογία ωριμάζoυν. Ποτέ στο παρελθόν δεν έχει δει ο κόσμος ένα νεοσύστατο νόμισμα, οπότε είναι πραγματικά δύσκολο (και συναρπαστικό να φανταστούμε το πώς θα εξελιχθεί.</li>
  <li><em><b>Συνεχής εξέλιξη</b></em> - Το λογισμικό του Bitcoin είναι ακόμα σε έκδοση beta με πολλά ημιτελή χαρακτηριστικά σε ενεργή εξέλιξη. Καινούρια εργαλεία, λειτουργίες και υπηρεσίες εξελίσσονται για να κάνουν το Bitcoin πιο ασφαλές και προσβάσιμο στις μάζες. Μερικές από αυτές δεν είναι ακόμα έτοιμες για όλους. Οι περισσότερες επιχειρήσεις Bitcoin είναι νέες και δεν προσφέρουν ασφάλεια ακόμα. Γενικότερα, το Bitcoin είναι ακόμα σε διαδικασία ωρίμανσης. </li>
</ul>

<h3 id="why-do-people-trust-bitcoin">Γιατί οι άνθρωποι εμπιστεύονται το Bitcoin;</h3>
<p>Μεγάλο μέρος της εμπιστοσύνης στο Bitcoin προέρχεται από το γεγονός ότι δεν απαιτεί καμιά απολύτως εμπιστοσύνη. To Bitcoin είναι πλήρως ανοιχτού κώδικα και αποκεντρωμένο. Αυτό σημαίνει ότι οποισδήποτε έχει πρόσβαση σε ολόκληρο τον κώδικα ανά πάσα στιγμή. Συνεπώς, ο κάθε προγραμματιστής στον κόσμο μπορεί να επαληθεύσει πώς ακριβώς λειτουργεί το Bitcoin. Όλες οι συναλλαγές και τα bitcoins που δημιουργούνται μπορεί να τα ανατρέξει ο καθένας με διαφάνεια σε πραγματικό χρόνο. Όλες οι πληρωμές μπορούν να γίνουν χωρίς εξάρτηση από τρίτους και ολόκληρο το σύστημα προστατεύεται από έντονα επιθεωρημένους από ομότιμους κρυπτογραφικούς αλγόριθμους όπως εκείνους που χρησιμοποιούνται στις online τραπεζικές συναλλαγές. Κανένας οργανισμός ή άτομο δεν μπορεί να ελέγξει το Bitcoin και το δίκτυο παραμένει ασφαλές παρόλο που όλοι οι χρήστες του δεν είναι έμπιστοι.</p>

<h3 id="can-i-make-money-with-bitcoin">Μπορώ να βγάλω χρήματα με το Bitcoin;</h3>
<p>Δεν θα πρέπει ποτέ να περιμένετε να πλουτίσετε με το Bitcoin ή οποιαδήποτε αναπτυσσόμενη τεχνολογία. Είναι σημαντικό να είστε πάντοτε επιφυλακτικοί γιατί ό,τι μοιάζει πολύ καλό για να είναι αληθινό ή παραβαίνει βασικούς οικονομικούς κανόνες.</p>
<p>Το Bitcoin είναι ένας ανερχόμενος χώρος καινοτομίας και υπάρχουν επιχειρηματικές ευκαιρίες οι οποίες ενέχουν επίσης κινδύνους. Δεν υπάρχει καμιά εγγύηση ότι το Bitcoin θα συνεχίσει να αναπτύσσεται παρόλο που έχει εξελιχθεί με πολύ γρήγορο ρυθμό μέχρι τώρα. Η επένδυση χρόνου και πόρων σε οτιδήποτε που σχετίζεται με το Bitcoin απαιτεί επιχειρηματικό πνεύμα. Υπάρχουν διάφοροι τρόποι να κερδίσετε χρήματα με το Bitcoin όπως είναι η εξόρυξη (mining), πιθανολογία (speculation) ή διευθύνοντας νέες επιχειρήσεις. Όλες αυτές οι μέθοδοι είναι ανταγωνιστικές και δεν υπάρχει εγγύηση κέρδους. Εξαρτάται από το κάθε άτομο να κάνει σωστή αξιολόγηση του κόστους και των κινδύνων που ενέχονται σε κάθε τέτοιο σχέδιο.</p>

<h3 id="is-bitcoin-fully-virtual-and-immaterial">Είναι το Bitcoin πλήρως εικονικό και άυλο;</h3>
<p>Το Bitcoin είναι εξίσου εικονικό με τις πιστωτικές κάρτες και τα online δίκτυα τραπεζικών συναλλαγών τα οποία χρησιμοποιούν οι άνθρωποι καθημερινά. Το Bitcoin μπορεί να χρησιμοποιηθεί για να πληρώσουμε online και σε φυσικά καταστήματα όπως και με κάθε άλλη μορφή χρημάτων. Τα Bitcoins μπορούν επίσης να ανταλλαγούν σε φυσική μορφή όπως είναι τα <a href="https://www.casascius.com/">νομίσματα Casascius </a>,  αλλά η πληρωμή μέσω κινητού τηλεφώνου παραμένει πιο βολικός τρόπος. Τα υπόλοιπα λογαριασμού Bitcoin αποθηκεύονται σε ένα κυρίως κατανεμημένο δίκτυο και δεν μπορούν να τροποποιηθούν δόλια από κανέναν. Με άλλα λόγια, οι χρήστες Bitcoin έχουν αποκλειστικό έλεγχο στα κεφάλαιά τους και τα bitcoins δεν μπορούν να εξαφανιστούν απλώς επειδή είναι εικονικά.</p>

<h3 id="is-bitcoin-anonymous">Είναι το Bitcoin ανώνυμο; </h3>
<p>To Bitcoin είναι σχεδιασμένο ώστε να επιτρέπει στους χρήστες του να στέλνουν και να λαμβάνουν πληρωμές με ένα αποδεκτό επίπεδο προστασίας προσωπικών δεδομένων όπως επίσης και σε οποιαδήποτε άλλη μορφή χρημάτων. Ωστόσο, το Bitcoin δεν είναι ανώνυμο και δεν μπορεί να προσφέρει το ίδιο επίπεδο προστασίας προσωπικών δεδομένων όπως με τα μετρητά. Η χρήση του Bitcoin αφήνει εκτεταμένα δημόσια αρχεία. Διάφοροι μηχανισμοί υπάρχουν για να προστατέψουν τα προσωπικά δεδομένα των χρηστών και ακόμα περισσότεροι είναι υπό εξέλιξη. Ωστόσο, υπάρχει ακόμα δουλειά που πρέπει να γίνει πριν οι λειτουργίες αυτές χρησιμοποιούνται σωστά από τους περισσότερους χρήστες του Bitcoin.</p>
<p>Έχουν διατυπωθεί κάποιες ανησυχίες ότι οι ιδιωτικές συναλλαγές με Bitcoin θα μπορούσαν να χρησιμοποιηθούν για παράνομους σκοπούς. Ωστόσο, αξίζει να σημειωθεί ότι το Bitcoin θα υπόκειται αναμφίβολα σε παρόμοιους κανονισμούς με αυτούς που ήδη εφαρμόζονται στα υπάρχοντα χρηματοοικονομικά συστήματα. Το Bitcoin δεν μπορεί να είναι πιο ανώνυμο από τα μετρητά και δεν είναι πιθανό να εμποδίζει τις εγκληματολογικές έρευνες από το να διεξάγονται. Επιπροσθέτως, το Bitcoin είναι σχεδιασμένο επίσης για να αποτρέπει ένα μεγάλο φάσμα οικονομικών εγκλημάτων.</p>

<h3 id="what-happens-when-bitcoins-are-lost">Τι συμβαίνει όταν τα bitcoins χαθούν;</h3>
<p>Όταν ένας χρήστης χάσει το πορτοφόλι του, έχει ως αποτέλεσμα τα χρήματα να βγαίνουν εκτός κυκλοφορίας. Τα χαμένα bitcoins παραμένουν ακόμα στην αλυσίδα των μπλοκ (block chain) ακριβώς όπως και όλα τα άλλα bitcoins. Ωστόσο, τα χαμένα bitcoins παραμένουν ανενεργά για πάντα διότι δεν υπάρχει τρόπος για κανέναν να βρει το(α) ιδιωτικό(ά) κλειδί(ά) τα οποία θα τους επιτρέψουν να ξοδευτούν ξανά. Εξαιτίας του νόμου προσφοράς και ζήτησης, όταν υπάρχουν λιγότερα bitcoins διαθέσιμα, τα εναπομείναντα θα έχουν μεγαλύτερη ζήτηση και αυξάνεται η αξία τους για αντιστάθμισμα.</p>

<h3 id="can-bitcoin-scale-to-become-a-major-payment-network">Μπορεί το Bitcoin να γίνει ένα σημαντικό δίκτυο πληρωμών;</h3>
<p>Το δίκτυο Bitcoin μπορεί ήδη να επεξεργαστεί ένα πολύ υψηλότερο αριθμό συναλλαγών το δευτερόλεπτο από ότι κάνει σήμερα. Ωστόσο, δεν είναι εντελώς έτοιμο να σκαρφαλώσει στο επίπεδο των μεγαλύτερων δικτύων πιστωτικών καρτών. Εργασίες είναι σε εξέλιξη προκειμένου να αρθούν οι τωρινοί περιορισμοί και οι μελλοντικές ανάγκες είναι καλά γνωστές. Από την αρχή, κάθε πτυχή του δικτύου Bitcoin είναι σε διαρκή διαδικασία ωρίμανσης, βελτιστοποίησης και εξειδίκευσης και θα πρέπει να αναμένεται να παραμείνει έτσι για τα μερικά επόμενα χρόνια. Καθώς αυξάνεται η κίνηση, περισσότεροι χρήστες Bitcoin χρησιμοποιούν ελαφρούς πελάτες και οι πλήρεις κόμβους δικτύου μπορούν να γίνουν μια πιο εξειδικευμένη υπηρεσία. Για περισσότερες πληροφορίες, δείτε την <a href="https://en.bitcoin.it/wiki/Scalability">Κλιμάκωση</a> σελίδα Bitcoin Wiki.</p>

<h2 id="legal">Νομικά</h2>

<h3 id="is-bitcoin-legal">Είναι το Bitcoin νόμιμο; </h3>
<p>Βάσει όσων γνωρίζουμε, <a href="https://en.wikipedia.org/wiki/Legality_of_bitcoin_by_country">το Bitcoin δεν έχει καταστεί παράνομο</a> από την νομοθέσια στις περισσότερες δικαιοδοσίες. Ωστόσο, μερικές δικαιοδοσίες (όπως η Αργεντινή και η Ρωσία) περιορίζουν αυστηρά ή απαγορεύουν ξένα νομίσματα. Άλλες δικαιοδοσίες (όπως η Ταϊλάνδη) μπορεί να περιορίζουν την αδειοδότηση σε συγκεκριμένους φορείς όπως τα ανταλλακτήρια Bitcoin.</p>
<p>Οι ρυθμιστικές αρχές από διάφορες δικαιοδοσίες λαμβάνουν μέτρα για να παρέχουν σε ιδιώτες και επιχειρήσεις κανόνες για το πώς θα ενσωματώσουν αυτή τη νέα τεχνολογία με το επίσημο, ρυθμιζόμενο χρηματοοικονομικό σύστημα. Για παράδειγμα, το Δίκτυο Δίωξης Οικονομικών Εγκλημάτων (FinCEN), μια υπηρεσία του Υπουργείου Οικονομικών των ΗΠΑ, εξέδωσε κατευθυντήριες γραμμές μη δεσμευτικού χαρακτήρα για το πώς χαρακτηρίζει ορισμένες δραστηριότητες που σχετίζονται με εικονικά συναλλάγματα.</p>

<h3 id="is-bitcoin-useful-for-illegal-activities">Είναι το Bitcoin χρήσιμο για παράνομες δραστηριότητες; </h3>
<p>Το Bitcoin είναι χρήματα και τα χρήματα έχουν πάντοτε χρησιμοποιηθεί τόσο για νόμιμους όσο και για παράνομους σκοπούς. Τα μετρητά, οι πιστωτικές κάρτες και τα τρέχοντα τραπεζικά συστηματα ξεπερνάνε ευρέως το Bitcoin από άποψη της χρήσης τους για χρηματοδότηση του εγκλήματος. Το Bitcoin μπορεί να φέρει αξιόλογη καινοτομία στα συστήματα πληρωμών και τα οφέλη της καινοτομία αυτής συχνά θεωρούνται ότι φτάνουν πέρα από τα δυνητικά μειονεκτήματά τους.</p>
<p>Το Bitcoin είναι σχεδιασμένο ώστε να αποτελεί ένα τεράστιο βημά προς τη δημιουργία πιο ασφαλών χρημάτων και θα μπορούσε επίσης να λειτουργεί ως σημαντική προστασία έναντι πολλών μορφών οικονομικού εγκλήματος. Για παράδειγμα, τα bitcoins είναι εντελώς ανέφικτο να πλαστογραφηθούν. Οι χρήστες έχουν πλήρη έλεγχο των πληρωμών τους και δεν μπορούν να λάβουν μη εγκεκριμένες πληρωμές όπως γίνεται στις απάτες με πιστωτικές κάρτες. Οι συναλλαγές με Bitcoin είναι μη αναστρέψιμες και άτρωτες σε δόλιους αντιλογισμούς χρεώσεων (chargebacks). Το Bitcoin επιτρέπει τα χρήματα να είναι ασφαλισμένα έναντι κλοπής και απώλειας χρησιμοποιώντας πολύ ισχυρούς και χρήσιμους μηχανισμούς όπως αντίγραφα ασφαλείας (backups), κρυπτογράφηση και πολλαπλές υπογραφές.</p>
<p>Έχουν διατυπωθεί ορισμένες ανυσηχίες ότι το Bitcoin θα μπορούσε να είναι πιο ελκυστικό στους εγκληματίες διότι μπορεί να χρησιμοποιηθεί για να γίνουν ιδιωτικές και μη αναστρέψιμες πληρωμές. Ωστόσο, αυτές οι δυνατοτητες υπάρχουν ήδη με τα μετρητά και τα ηλεκρτονικά εμβάσματα τα οποία χρησιμοποιούνται ευρέως και είναι καθιερωμένα για τα καλά. Η χρήση του Bitcoin θα υπόκειται αναμφίβολα σε παρόμοιους κανονισμούς με αυτούς που ήδη εφαρμόζονται στα υπάρχοντα χρηματοοικονομικά συστήματα και το Bitcoin δεν είναι πιθανό να εμποδίζει τις εγκληματολογικές έρευνες από το να διεξάγονται. Γενικά, είναι σύνηθες για τις σημαντικές ανακαλύψεις να γίνονται αντιληπτές ως αμφιλεγόμενες πριν τα οφέλη τους γίνουν καλά κατανοητά. Το Διαδίκτυο είναι μεταξύ άλλων ένα καλό παράδειγμα για να επεξηγήσουμε αυτό.</p>

<h3 id="can-bitcoin-be-regulated">Μπορεί να γίνει κανονιστική συμμόρφωση του Bitcoin;</h3>
<p>To ίδιο το πρωτόκολλο Bitcoin δεν μπορεί να τροποποιηθεί χωρίς τη συνεργασία σχεδόν όλων των χρηστών, οι οποίοι επιλέγουν ποιο λογισμικό χρησιμοποιούν. Η απόπειρα ανάθεσης ειδικών δικαιωμάτων σε μια τοπική αρχή με τους κανόνες του παγκόσμιου δικτύου Bitcoin δεν είναι μια πρακτική πιθανότητα. Οποιοσδήποτε εύπορος οργανισμός θα μπορούσε να επιλέξει να επενδύσει σε υλισμικό εξόρυξης (mining hardware) για να ελέγχει  την μισή από την υπολογιστική ισχύ του δικτύου και να είναι σε θέση να μπλοκάρει ή να ανακαλεί πρόσφατες συναλλαγές. Ωστόσο, δεν υπάρχει καμιά εγγύηση ότι θα μπορούσαν να διατηρήσουν αυτή τη δύναμη αφού αυτό απαιτεί τόσο πολλούς όσο όλους τους άλλους εξόρυξης (miners) του κόσμου.</p>
<p>Ωστόσο, είναι εφικτό να ελέγξετε τη χρήση του Bitcoin με παρόμοιο τρόπο όπως και με κάθε άλλο εργαλείο. Όπως ακριβώς και το δολάριο, το Bitcoin μπορεί να χρησιμοποιηθεί για ευρύ φάσμα σκοπών, κάποιοι από τους οποίους μπορούν να θεωρηθούν νόμιμοι ή όχι σύμφωνα με τους νόμους της κάθε δικαιοδοσίας. Το Bitcoin δεν διαφέρει από οποιοδήποτε άλλο εργαλείο ή πόρο και μπορεί να υπόκειται σε διαφορετικούς κανονισμούς σε κάθε χώρα. Η χρήση του Bitcoin θα μπορούσε επίσης να δυσκολέψει από περιοριστικούς κανονισμούς, στην οποία περίπτωση είναι δύσκολο να προσδιορίσουμε τι ποσοστό χρηστών θα συνέχιζαν να χρησιμοποιούν την τεχνολογία. Μια κυβέρνηση που επιλέγει να απαγορεύσει το Bitcoin θα απέτρεπε τις εγχώριες επιχειρήσεις και αγορές από το να αναπτυχθούν, μετατοπίζοντας την καινοτομία προς άλλες χώρες. Η πρόκληση για τους ρυθμιστές των κανονισμών, όπως πάντα, είναι να αναπτύξουν αποτελεσματικές λύσεις χωρίς να εξασθενούν την επέκταση σε νεοαναδυόμενες αγορές και επιχειρήσεις. </p>

<h3 id="what-about-bitcoin-and-taxes">Τι γίνεται με τη φορολόγηση του Bitcoin;</h3>
<p>Το Bitcoin δεν είναι πιστωτικό χρήμα με την ιδιότητα του νόμιμου χρήματος σε οποιαδήποτε δικαιοδοσία, αλλά συχνά προκύπτει φορολογική υποχρέωση άσχετα από το μέσο που χρησιμοποιείται. Υπάρχει μεγάλο νομοθετικό φάσμα σε πολλές διαφορετικές δικαιοδοσίες το οποίο θα μπορούσε να προκαλέσει εισόδημα, πωλήσεις, μισθοδοσία, υπεραξίες ή κάποια άλλη μορφή φορολογικής υποχρέωσης που προκύπτει με το Bitcoin.</p>

<h3 id="what-about-bitcoin-and-consumer-protection">Τι γίνεται με το Bitcoin και την προστασία των καταναλωτών;</h3>
<p>Το Bitcoin δίνει ελευθερία στους ανθρώπους να συναλλάσονται με τους δικούς τους όρους. Ο κάθε χρήστης μπορεί να στέλνει και να λαμβάνει πληρωμές με παρόμοιο τρόπο όπως με τα μετρητά αλλά μπορούν επίσης να συμμετέχουν σε περισσότερο σύνθετες συμβάσεις. Οι πολλαπλές υπογραφές (multiple signatures) επιτρέπουν μια συναλλαγή να γίνεται αποδεκτή από το δίκτυο μόνο αν ένας συγκεκριμένος αριθμός από προσδιορισμένες ομάδες ατόμων συμφωνήσουν να υπογράψουν την συναλλαγή. Αυτό επιτρέπει να  αναπτύσσονται στο μέλλον καινοτόμες υπηρεσίες διαμεσολάβησης σε διενέξεις. Τέτοιες υπηρεσίες θα μπορούσαν να επιτρέψουν σε έναν τρίτο να εγκρίνει ή να απορρίψει μια συναλλαγή στην περίπτωση που υπάρχει μια διαφωνία μεταξύ τρίτων, χωρίς να ελέγχουν τα χρήματά τους. Σε αντίθεση με τα μετρητά και άλλες μεθόδους πληρωμής, το Bitcoin αφήνει πάντοτε μια δημόσια απόδειξη ότι μια συναλλαγή έλαβε χώρα, πράγμα που ενδεχομένως μπορεί να χρησιμοποιηθεί ως αποδεικτικό κατά των επιχειρήσεων με ανέντιμες πρακτικές. </p>
<p>Αξίζει να σημειωθεί επίσης ότι ενώ οι έμποροι συνήθως εξαρτώνται από τη δημόσια φήμη τους για να παραμείνουν στον επιχειρηματικό χώρο και να πληρώνουν τους υπαλλήλους τους, δεν έχουν πρόσβαση στο ίδιο επίπεδο πληροφοριών όταν ασχολούνται με νέους πελάτες. Ο τρόπος που λειτουργεί το Bitcoin επιτρέπει τόσο στους ιδιώτες όσο και στις επιχειρήσεις να προστατεύονται έναντι σε ανέντιμες χρεώσεις αντιλογισμού (chargebacks) ενώ δίνουν την επιλογή στον καταναλωτή να ζητήσει περισσότερη προστασία όταν δεν είναι διατεθειμένος να εμπιστευτεί έναν συγκεκριμένο έμπορο.</p>

<h2 id="economy">Οικονομία</h2>

<h3 id="how-are-bitcoins-created">Πώς δημιουργούνται τα bitcoins; </h3>
<p>Τα νέα bitcoins δημιουργούνται από μια ανταγωνιστική και αποκεντροποιημένη διαδικασία που ονομάζεται "εξόρυξη". Η διαδικασία αυτή περιλαμβάνει ότι τα άτομα επιβραβεύονται από το δίκτυο για τις υπηρεσίες τους. Η εξορύκτες (miners) Bitcoin επεξεργάζονται συναλλαγές και ασφαλίζουν το δίκτυο χρησιμοποιώντας εξειδικευμένο υλισμικό (hardware) και σε αντάλλαγμα συλλέγουν νέα bitcoins.</p>
<p>To πρωτόκολλο Bitcoin είναι σχεδιασμένο με τέτοιο τρόπο ώστε τα νέα bitcoins να δημιουργούνται με σταθερό ποσοστό. Αυτό καθιστά την εξόρυξη (mining) Bitcoin μια πολύ ανταγωνιστική επιχείρηση. Όταν περισσότεροι εξορύκτες (miners) συμμετέχουν στο δίκτυο, γίνεται όλο και περισσότερο δύσκολο να βγει κέρδος και οι εξορύκτες (miners) πρέπει να αναζητήσουν αποδοτικότητα για να περιορίσουν τα λειτουργικά κόστη. Καμία κεντρική εξουσία ή προγραμματιστής έχει τη δύναμη να ελέγξει ή να κατευθύνει το σύστημα για να αυξήσει τα κέρδη τους. Κάθε κόμβος Bitcoin ανά τον κόσμο θα απορρίψει καθετί που δεν συμμορφώνεται με τους κανόνες που το σύστημα περιμένει να ακολουθήσει.</p>
<p>Τα bitcoins δημιουργούνται με μειωνόμενο και πρόβλεψιμο ρυθμό. Ο αριθμός νέων bitcoins που δημιουργείται κάθε χρόνο αυτόματα μειώνεται στο μισό προοδευτικά μέχρι η έκδοση bitcoin να σταματήσει εντελώς όταν υπάρχουν σε σύνολο 21 εκατομμύρια bitcoins. Στο σημείο αυτό, οι εξορύκτες (miners) Bitcoin, πιθανόν θα υποστηρίζονται αποκλειστικά από τα πολυάριθμα χαμηλά τέλη συναλλαγής.</p>

<h3 id="why-do-bitcoins-have-value">Γιατί έχουν τα bitcoins αξία;</h3>
<p>Τα bitcoins έχουν αξία διότι είναι χρήσιμα ως μια μορφή χρημάτων. Το Bitcoin φέρει τα χαρακτηριστικά του χρήματος (ανθεκτικότητα, φορητότητα, ανταλλαξιμότητα, σπανιότητα, διαιρεσιμότητα και αναγνωρισιμότητα) που βασίζονται σε μαθηματικές αρχές παρά σε φυσικές περιουσίες (όπως ο χρυσός και το ασήμι) ή στην εμπιστοσύνη σε κεντρικές εξουσίες (όπως τα πιστωτικά χρήματα). Εν συντομία, το Bitcoin υποστηρίζεται από τα μαθηματικά. Με αυτά τα χαρακτηριστικά, όλα αυτά που απαιτούνται από μια μορφή χρημάτων για να διατηρήσουν αξία είναι η εμπιστοσύνη και η υιοθέτηση. Στην περίπτωση του Bitcoin, αυτό μπορεί να μετρηθεί από την αυξανόμενη βάση των χρηστών, εμπόρων και νεοσύστατων επιχειρήσεων. Όπως συμβαίνει και με όλα τα νομίσματα, η αξία του bitcoin πηγάζει μόνο και άμεσα από ανθρώπους που είναι διατεθειμένοι να τα αποδεχτούν ως πληρωμή.</p>

<h3 id="what-determines-bitcoins-price">Τι καθορίζει την τιμή του bitcoin;</h3>
<p>Η τιμή ενός bitcoin καθορίζεται από την προσφορά και τη ζήτηση. Όταν η ζήτηση για bitcoins αυξάνεται, η τιμή αυξάνεται και όταν η ζήτηση πέφτει, η τιμή πέφτει. Υπάρχει μόνο ένας περιορισμένος αριθμών bitcoins στην κυκλοφορία και τα νέα bitcoins δημιουργούνται με μειωνόμενο και πρόβλεψιμο ρυθμό πράγμα που σημαίνει ότι η ζήτηση πρέπει να ακολουθεί το επίπεδο του πληθωρισμού για να κρατήσει σταθερή την τιμή. Λόγω του ότι το Bitcoin είναι ακόμα μια σχετικά μικρή αγορά σε σύγκριση με αυτό που θα μπορούσε να είναι, δεν λαμβάνει σημαντικά χρηματικά ποσά για να μετακινήσει την τιμή της αγοράς πάνω η κάτω και συνεπώς η τιμή ενός bitcoin είναι ακόμα πολύ ασταθής.</p>
<p>Τιμή του Bitcoin, 2013 με 2015:<br><img src="/img/faq/price_chart.png" alt="chart"></p>

<h3 id="can-bitcoins-become-worthless">Μπορoύν τα bitcoins να ευτελιστούν;</h3>
<p>Ναι. Η ιστορία είναι γεμάτη από νομίσματα που απέτυχαν και πλέον δεν χρησιμοποιούνται, όπως το <a href="https://en.wikipedia.org/wiki/German_gold_mark">Γερμανικό Μάρκο</a> κατά τη διάρκεια της Δημοκρατίας της Βαϊμάρης και, πιο πρόσφατα, το <a href="https://en.wikipedia.org/wiki/Zimbabwean_dollar">Δολάριο Ζιμπάμπουε</a>. Παρόλο που οι προηγούμενες χρεοκοπίες νομισμάτων οφείλονταν τυπικά στον υπερπληθωρισμό ενός είδους που το Bitcoin το καθιστά αδύνατο, υπάρχει πάντοτε η πιθανότητα για τεχνικές αποτυχίες, ανταγωνιστικά νομίσματα, πολιτικά ζητήματα κοκ. Ως εμπειρικός κανόνας, κανένα νόμισμα δεν θα πρέπει να θεωρείται απόλυτα ασφαλές απέναντι σε χρεοκοπίες και δύσκολους καιρούς. Το Bitcoin έχει αποδειχτεί αξιόπιστο για χρόνια από το ξεκίνημά του και υπάρχει μεγάλη προοπτική για το Bitcoin να συνεχίσει να αναπτύσσεται. Ωστόσο, κανείς δεν είναι σε θέση να προβλέψει ποιο θα είναι το μέλλον για το Bitcoin.</p>

<h3 id="is-bitcoin-a-bubble">Είναι το Bitcoin μια φούσκα;</h3>
<p>Μια γρήγορη άνοδος στις τιμές δεν συνιστά φούσκα. Μια τεχνητή υπερτίμηση η οποία θα οδηγήσει σε μια ξαφνική καθοδική διόρθωση συνιστά φούσκα. Οι επιλογές που βασίζονται στην ατομική ανθρώπινη πράξη από εκατοντάδες χιλιάδες συμμετέχοντες στην αγορά είναι η αιτία που η τιμή του bitcoin κυμαίνεται καθώς η αγορά ψάχνει για εξεύρεση τιμής. Οι λόγοι των αλλαγών στα αισθήματα μπορεί να περιλαμβάνει απώλεια εμπιστοσύνης στο Bitcoin, μια μεγάλη διαφορά μεταξύ αξίας και τιμής που δεν βασίζεται στις θεμελιώδεις αρχές της οικονομίας του Bitcoin, αυξημένη κάλυψη από τον τύπο που εγείρει κερδοσκοπική ζήτηση, φόβος της αβεβαιότητας, και παλιομοδίτικος αλόγιστος ενθουσιασμός και πλεονεξία.</p>

<h3 id="is-bitcoin-a-ponzi-scheme">Είναι το Bitcoin σύστημα Ponzi;</h3>
<p>Ένα σύστημα Ponzi είναι μια άνεντιμη επιχείρηση επενδύσων που πληρώνει επιστροφές στους επενδυτές από τα δικά τους χρήματα, ή τα χρήματα που δόθηκαν από επακόλουθους επενδυτές, αντί από το κέρδος που έβγαλαν τα άτομα που λειτουργούν την επιχείρηση. Τα συστήματα Ponzi είναι σχεδιασμένα να καταρρέουν εις βάρος των τελευταίων επενδυτών όταν δεν υπάρχουν αρκετοί νέοι συμμετέχοντες.</p>
<p>To Bitcoin είναι ένα πρότζεκτ δωρεάν λογισμικού χωρίς κεντρική αρχή. Συνεπώς, κανείς δεν είναι σε θέση να κάνει ανέντιμες παρουσιάσεις για αποδόσεις από επενδύσεις. Όπως και τα άλλα κύρια νομίσματα όπως ο χρυσός, το δολάριο ΗΠΑ, το ευρώ, το γιεν κτλ. δεν υπάρχει εγγυημένη αγοραστική δύναμη και η συναλλαγματική ισοτιμία κυμαίνεται ελεύθερα. Αυτό οδηγεί σε αστάθεια όπου οι ιδιοκτήτες των bitcoins μπορούν απρόβλεπτα να κερδίσουν ή να χάσουν χρήματα. Πέρα από τις εικασίες, το Bitcoin είναι επίσης ένα σύστημα πληρωμών με χρήσιμα και ανταγωνιστικά χαρακτηριστικά που χρησιμοποιείται από χιλιάδες χρήστες και επιχειρήσεις.</p>

<h3 id="doesnt-bitcoin-unfairly-benefit-early-adopters">Δεν είναι άδικο να ωφελούνται οι αρχικοί κάτοχοι Bitcoin;</h3>
<p>Μερικοί από τους πρώτους που το υιοθέτησαν έχουν μεγάλο αριθμό bitcoins επειδή ρίσκαραν και επένδυσαν χρόνο και πόρους σε μια αναπόδεικτη τεχνολογία που χρησιμοποιούνταν ελάχιστα από οποιονδήποτε και η οποία ήταν πολύ πιο δύσκολο να διασφαλιστεί σωστά. Πολλοί από τους πρώτους που το υιοθέτησαν, ξόδεψαν μεγάλο αριθμό από bitcoins αρκετές φορές πριν γίνουν πολύτιμα ή αγόρασαν μόνο μικρά ποσά και δεν είχαν τεράστια κέρδη. Δεν υπάρχει καμία εγγύηση ότι η τιμή ενός bitcoin θα αυξηθεί ή θα πέσει. Αυτό είναι πολύ παρόμοιο με την επένδυση σε μια νεοσύστατη επιχείρηση που μπορεί είτε να κερδίσει αξία μέσω της χρηστικότητας και της αποδοχής, είτε απλά να μην στεφθεί ποτέ με επιτυχία. Το Bitcoin βρίσκεται ακόμα σε πρώιμο σταδιο και έχει σχεδιαστεί με μια πολύ μακροπρόθεσμη πρόθεση. Είναι δύσκολο να φανταστούμε πως θα μπορούσε να είναι λιγότερο μεροληπτικό προς τους πρώτους που το υιοθέτησαν και για τους σημερινούς χρήστες αν θα είναι ή όχι οι πρώτοι που θα το υιοθετήσουν μελλοντικα.  </p>

<h3 id="wont-the-finite-amount-of-bitcoins-be-a-limitation">Δεν θα είναι περιοριστικό το πεπερασμένο συνόλο των bitcoins;</h3>
<p>Το Bitcoin είναι μοναδικό με την έννοια ότι μόνο 21 εκατομμύρια bitcoins θα δημιουργηθούν ποτέ. Ωστόσο, αυτό δεν αποτελεί περιορισμό διότι οι συναλλαγές μπορούν να έχουν ονομαστική αξία με μικρότερες υπομονάδες ενός bitcoin, όπως τα bits - υπάρχουν 1,000,000 bits σε ένα 1 bitcoin. Τα bitcoins μπορούν να διαιρεθούν μέχρι σε 8 δεκαδικά ψηφία (0.000 000 01) και ενδεχομένως σε ακόμα μικρότερες μονάδες αν αυτό ποτέ χρειαζόταν στο μέλλον καθώς ο μέσος όρος του μεγέθους μιας συναλλαγής μειώνεται.</p>

<h3 id="wont-bitcoin-fall-in-a-deflationary-spiral">Δεν μπορεί το Bitcoin να πέσει σε μια αποπληθωριστική έλικα;</h3>
<p>Η θεωρία της αντιπληθωριστικής σπείρας υποστηρίζει ότι αν οι τιμές αναμένεται να πέσουν, οι άνθρωποι θα αναβάλλουν τις αγορές τους για το μέλλον προκειμένου να επωφεληθούν από τις χαμηλότερες τιμές. Αυτή η πτώση στη ζήτηση με τη σειρά της θα αναγκάσει τους εμπόρους να χαμηλώσουν τις τιμές τους για να προσπαθήσουν να κινητοποιήσουν τη ζήτηση, επιδεινώνοντας έτσι το πρόβλημα και οδηγώντας σε μια οικονομική ύφεση.</p>
<p>Παρόλο που αυτή η θεωρία είναι ένας δημοφιλής τρόπος μεταξύ των τραπεζιτών για να δικαιολογηθεί ο πληθωρισμός, δεν φαίνεται να είναι πάντα αλήθεια και θεωρείται αμφιλεγόμενη μεταξύ των οικομολόγων. Οι ηλεκτρονικές συσκευές ευρείας κατανάλωσης είναι ένα παράδειγμα αγοράς όπου οι τιμές πέφτουν συνεχώς αλλά που δεν είναι σε ύφεση. Παρομοίως, η αξία των bitcoin έχει αυξηθεί με την πάροδο του χρόνου και ακόμα το μέγεθος της οικονομίας του Bitcoin έχει επίσης αυξηθεί δραματικά μαζί με αυτή. Λόγω του ότι αμφότερη η αξία του νομίσματος και το μέγεθος της οικονομίας του ξεκίνησε από το μηδέν το 2009, το Bitcoin αποτελεί αντιπαράδειγμα στην θεωρία που δείχνει ότι αυτό πρέπει μερικές φορές να είναι λάθος.</p>
<p>Με την επιφύλαξη αυτού, το Bitcoin δεν είναι σχεδιασμένο να είναι ένα αντιπληθωριστικό νόμισμα. Είναι πιο ακριβές να ειπωθεί ότι το Bitcoin προορίζεται να μεγεθυνθεί τα πρώτα χρόνια του και να σταθεροποιηθεί τα επόμενα χρόνια. Η μόνη στιγμή που η ποσότητα των bitcoin σε κυκλοφορία θα μειωθεί είναι αν οι άνθρωποι απρόσεκτα χάσουν τα πορτοφόλια τους αποτυγχάνοντας να κάνουν αντίγραφα ασφαλείας (backup). Με μια σταθερή νομισματική βάση και μια σταθερή οικονομία, η αξία του νομίσματος θα πρέπει να παραμένει η ίδια.</p>

<h3 id="isnt-speculation-and-volatility-a-problem-for-bitcoin">Δεν αποτελούν πρόβλημα για το Bitcoin η κερδοσκοπία και η αστάθεια;</h3>
<p>Αυτό είναι το ζήτημα αν η κότα γέννησε το αυγό ή το αυγό την κότα. Για να σταθεροποιηθεί η τιμή του bitcoin, μια μεγάλης κλίμακας οικονομία χρειάζεται να αναπτυχθεί με περισσότερες επιχειρήσεις και χρήστες. Για να αναπτυχθεί μιας μεγάλης κλίμακας οικονομία, οι επιχειρήσεις και οι χρήστες θα ψάχνουν για σταθερότητα τιμής.</p>
<p>Ευτυχώς, η αστάθεια δεν επηρεάζει τα κύρια οφέλη του Bitcoin ως σύστημα πληρωμής για μεταφορά χρημάτων από το σημείο Α στο σημείο Β. Είναι εφικτό οι επιχειρήσεις να μετατρέψουν άμεσα τις πληρωμές με bitcoin στο τοπικό τους νόμισμα, επιτρέποντάς τους να επωφεληθούν από τα πλεονεκτήματα του Bitcoin χωρίς να υπόκεινται σε διακυμάνσεις τιμών. Εφόσον το Bitcoin προσφέρει πολλά χρήσιμα και μοναδικά χαρακτηριστικά και ιδιότητες, πολλοί χρήστες επιλέγουν να χρησιμοποιήσουν το Bitcoin. Με τέτοιες λύσεις και κίνητρα, είναι εφικτό ότι το Bitcoin θα ωριμάσει και θα αναπτυχθεί σε βαθμό που η αστάθεια στην τιμή του θα περιοριστεί. </p>

<h3 id="what-if-someone-bought-up-all-the-existing-bitcoins">Και θα γινόταν αν κάποιος αγόραζε όλα τα bitcoins που υπάρχουν;</h3>
<p>Μόνο ένα μικρό τμήμα των bitcoins που εκδόθηκαν μέχρι σήμερα βρίσκονται προς πώληση σε αγορές συναλλάγματος. Οι αγορές Bitcoin είναι ανταγωνιστικές πράγμα που σημαίνει ότι η τιμή ενός bitcoin θα αυξηθεί ή θα πέσει κάτι που εξαρτάται από την προσφορά και την ζήτηση. Επιπροσθέτως, τα νέα bitcoins θα συνεχίσουν να εκδίδονται για τις ερχόμενες δεκαετίες. Συνεπώς, ακόμα και ο πιο αποφασισμένος αγοραστής δεν θα μπορούσε να αγοράσει όλα τα bitcoins που υπάρχουν. Ωστόσο, αυτή η κατάσταση δεν είναι για να υποδηλώσει ότι οι αγορές δεν είναι ευάλωτες στη χειραγώγηση τιμών. Ακόμα δεν χρειάζονται σημαντικά χρηματικά ποσά για να κινηθεί η τιμή αγοράς πάνω ή κάτω και με αυτό τον τρόπο το Bitcoin παραμένει ένα ασταθές επενδυστικό αγαθό έως τώρα.</p>

<h3 id="what-if-someone-creates-a-better-digital-currency">Τι γίνεται αν κάποιος δημιουργήσει ένα καλύτερο ψηφιακό νόμισμα;</h3>
<p>Αυτό μπορεί να συμβεί. Για την ώρα, το Bitcoin παραμένει μακράν το πιο δημοφιλές αποκεντρωμένο εικονικό νόμισμα αλλά δεν μπορεί να υπάρχει εγγύηση ότι θα παραμείνει σε αυτή την θέση. Υπάρχει ήδη μια ομάδα από εναλλακτικά νομίσματα εμπνευσμένα από το Bitcoin. Είναι ωστόσο πιθανόν σωστό να υποθέσουμε ότι σημαντικές βελτιώσεις θα απαιτούνταν ώστε ένα νέο νομισμα να ξεπεράσει το Bitcoin από άποψη μια καθιερωμένης αγοράς, παρόλο που αυτό παραμένει απρόβλεπτο. Το Bitcoin θα μπορεί επίσης πιθανά να υιοθετήσει βελτιώσεις ενός ανταγωνιστικού νομίσματος εφόσον δεν αλλάζει θεμελιώδη τμήματα από το πρωτόκολλο.</p>

<h2 id="transactions">Συναλλαγές</h2>

<h3 id="why-do-i-have-to-wait-10-minutes">Γιατί πρέπει να περιμένω 10 λεπτά;</h3>
<p>Το να λάβετε μια πληρωμή με το Bitcoin είναι σχεδόν άμεσο. Ωστόσο, υπάρχει μια καθυστέρηση 10 λεπτών κατά μέσο όρο πριν το δίκτυο ξεκινήσει να επιβεβαιώνει τη συναλλαγή σας συμπεριλαμβάνοντάς την σε ένα μπλοκ (block) και πριν να μπορείτε να ξοδέψετε τα bitcoin που λαμβάνετε. Μια επιβεβαίωση σημαίνει ότι υπάρχει μια γενική συναίνεση στο δίκτυο ότι τα bitcoin που λάβατε δεν έχουν σταλθεί σε κάποιον άλλον και θεωρούνται περιουσία σας. Μόλις η συναλλαγή σας συμπεριληφθεί σε ένα μπλοκ (block), θα συνεχίσει να θάβεται κάτω από κάθε μπλοκ μετά από αυτήν, η οποία θα κατοχυρώσει εκθετικά αυτή την γενική συναίνεση και θα μειώσει τον κίνδυνο μιας αντιστρεπτέας συναλλαγής. Ο κάθε χρήστης είναι ελεύθερος να καθορίσει σε ποιο σημείο θεωρεί μια συναλλαγή επιβεβαιωμένη αλλά 6 επιβεβαιώσεις θεωρούνται συχνά να είναι ασφαλές όριο όπως η αναμονή 6 μηνών σε μια συναλλαγή με πιστωτική κάρτα.</p>

<h3 id="how-much-will-the-transaction-fee-be">Πόσο θα είναι το τέλος συναλλαγής;</h3>
<p>Οι περισσότερες συναλλαγές μπορούν να επεξεργαστούν χωρίς τέλη αλλά οι χρήστες ενθαρρύνονται να πληρώνουν ένα μικρό εθελούσιο τέλος για ταχύτερη επιβεβαίωση των συναλλαγών τους και για να ανταμείψουν τις εξορύκτες (miners). Όταν απαιτούνται τέλη, συνήθως δεν υπερβαίνουν τις μερικές πέννες σε αξία. O πελάτης Bitcoin συνήθως θα προσπαθήσει να υπολογίσει ένα κατάλληλο τέλος όταν απαιτείται.</p>
<p>Τα τέλη συναλλαγών χρησιμοποιούνται ως προστασία κατά των πελατών που στέλνουν συναλλαγές για να υπερφορτώσουν το δίκτυο. Ο ακριβής τρόπος με τον οποίο λειτουργούν τα τέλη είναι ακόμα σε εξέλιξη και θα αλλάξει με την πάροδο του χρόνου. Λόγω του ότι το τέλος δεν σχετίζεται με το ποσό των bitcoins που στέλνονται, μπορεί να φαίνεται εξαιρετικά χαμηλό (0.0005 BTC για μεταφορά 1,000 BTC) ή άδικα υψηλό (0.004 BTC για πληρωμή 0.02 BTC). To τέλος ορίζεται από χαρακτηριστικά όπως τα δεδομένα στη συναλλαγή και την περιοδικότητα της συναλλαγής. Για παράδειγμα, αν λαμβάνετε ένα μεγάλο αριθμό από μικρά ποσά, τότε τα τέλη για την αποστολή θα είναι υψηλότερα. Τέτοιες πληρωμές είναι συγκρίσιμες με την πληρωμή του λογαριασμού σε ένα εστιατόριο χρησιμοποιώντας μόνο πέννες. Ξοδεύοντας μικρά τμήματα από τα bitcoins σας γρήγορα μπορεί να απαιτεί επίσης ένα τέλος. Αν η δραστηριότητά σας ακολουθεί το μοτίβο των συμβατικών πληρωμών, τα τέλη θα παραμείνουν πολύ χαμηλά.</p>

<h3 id="what-if-i-receive-a-bitcoin-when-my-computer-is-powered-off">Τι γίνεται αν λάβω ένα bitcoin όταν ο υπολογιστής μου είναι απενεργοποιημένος;</h3>
<p>Αυτό λειτουργεί καλά. Τα bitcoins θα εμφανιστούν την επόμενη φορά που ξεκινάτε το πορτοφόλι σας. Τα bitcoins δεν λαμβάνονται στην πραγματικότητα από το λειτουργικό στον υπολογιστή σας, επισυνάπτονται σε ένα κοινόχρηστο λογιστικό βιβλίο (ledger) το οποίο διαμοιράζεται ανάμεσα σε όλες τις συσκευές του δικτύου. Αν σας αποσταλλούν bitcoins όταν το προγράμμα πορτοφολιού πελάτη δεν τρέχει και το ενεργοποιήσετε αργότερα, θα μεταφορτώσει τα μπλοκ (blocks) και θα έρθει στο ίδιο επίπεδο για οποιεσδήποτε συναλλαγές δεν γνώριζε ήδη και τα bitcoins εν τέλει θα εμφανιστούν σαν να είχαν μόλις ληφθεί σε πραγματικό χρόνο. Το πορτοφόλι σας χρειάζεται μόνο όταν επιθυμείτε να ξοδέψετε bitcoins.</p>

<h3 id="what-does-synchronizing-mean-and-why-does-it-take-so-long">Τι σημαίνει "συγχρονισμός" και γιατί αργεί τόσο;</h3>
<p>Μεγάλος χρόνος συγχρονισμού απαιτείται μόνο με πελάτες πλήρους κόμβου (full node) όπως το Bitcoin Core. Από τεχνικής άποψης, συγχρονισμός είναι η διαδικασία της μεταφόρτωσης και επαλήθευσης όλων των προηγούμενων συναλλαγών Bitcoin στο δίκτυο. Για να υπολογίσουν κάποιοι πελάτες Bitcoin το διαθέσιμο υπόλοιπο από το Bitcoin πορτοφόλι σας και να κάνουν νέες συναλλαγές, χρειάζεται να είναι ενήμεροι για όλες τις προηγούμενες συναλλαγές. Αυτό το βήμα μπορεί να είναι εντατικής χρήσης πόρων και απαιτεί επάρκεια σε εύρος ζώνης (bandwidth) και χώρο αποθήκευσης για να χωράει το πλήρες μέγεθος της αλυσίδας των μπλοκ (block chain). Για να παραμείνει το Bitcoin ασφαλές, αρκετοί άνθρωποι θα πρέπει να συνεχίσουν να χρησιμοποιούν πελάτες πλήρους κόμβου (full node) διότι εκτελούν το έργο της επικύρωσης και μετάδοσης των συναλλαγών.</p>

<h2 id="mining">Εξόρυξη</h2>

<h3 id="what-is-bitcoin-mining">Τι είναι η εξόρυξη του Bitcoin;</h3>
<p>Εξόρυξη (mining) είναι η διαδικασία δαπάνης υπολογιστικής ισχύος για να επεξεργαστούν οι συναλλαγές, να ασφαλιστεί το δίκτυο και για να παραμείνουν όλοι στο σύστημα συγχρονισμένοι μαζί. Μπορεί να εκληφθεί ως το κέντρο δεδομένων του Bitcoin με την εξαίρεση ότι έχει σχεδιαστεί για να είναι πλήρως αποκεντρωμένο με εξορύκτες που λειτουργούν σε όλες τις χώρες και κανένα άτομο δεν ασκεί έλεγχο πάνω στο δίκτυο. Αυτή η μέθοδος αναφέρεται ως εξόρυξη (mining) αναλογικά όπως η εξόρυξη χρυσού διότι είναι επίσης ένας προσωρινός μηχανισμός που χρησιμοποιείται στην έκδοση νέων bitcoins. Ωστόσο, σε αντίθεση με την εξόρυξη χρυσού, η εξόρυξη Bitcoin παρέχει μια ανταμοιβή σε αντάλλαγμα των χρήσιμων υπηρεσιών που απαιτούνται για να λειτουργήσει ένα ασφαλές δίκτυο πληρωμών. Η εξόρυξη θα απαιτείται ακόμα και μετά την έκδοση του τελευταίου bitcoin. </p>

<h3 id="how-does-bitcoin-mining-work">Πώς δουλεύει η εξόρυξη του Bitcoin;</h3>
<p>Ο καθένας μπορεί να γίνει εξορύκτης Bitcoin (miner) τρέχοντας το λογισμικό με εξειδικευμένο υλισμικό (hardware). Το λογισμικό εξόρυξης αφουγκράζεται τις μεταδόσεις συναλλαγών μέσω του δικτύου μεταξύ ομότιμων (peer-to-peer) και εκτελεί τις κατάλληλες εργασίες για να επεξεργαστεί και να επιβεβαιώσει τις συναλλαγές αυτές. Οι εξορύκτες Bitcoin εκτελούν αυτή την εργασία διότι μπορούν να κερδίσουν τέλη συναλλαγής που πληρώνονται από τους χρήστες για ταχύτερη επεξεργασία μιας συναλλαγής και πρόσφατα  δημιουργηθέντα bitcoins που έλαβαν σάρκα και οστά σύμφωνα με μια σύνθετη φόρμουλα. </p>
<p>Για να επιβεβαιωθούν οι νέες συναλλαγές, αυτές πρέπει να συμπεριληφθούν σε ένα μπλοκ (block) μαζί με μια μαθηματική απόδειξη εργασίας. Τέτοιες αποδείξεις είναι πολύ δύσκολο να παραχθούν διότι δεν υπάρχει κανένας τρόπος δημιουργίας τους παρά μόνο δοκιμάζοντας δισεκατομμύρια υπολογισμούς το δευτερόλεπτο. Αυτό απαιτεί οι εξορύκτες να εκτελούν αυτούς τους υπολογισμούς πριν τα μπλοκ (blocks) γίνουν αποδεκτά από το δίκτυο και πριν αυτοί λάβουν μια αμοιβή. Καθώς περισσότεροι άνθρωποι ξεκινάνε εξόρυξη, η δυσκολία εξεύρεσης έγκυρων μπλοκ αυξάνεται αυτόματα από το δίκτυο για να διασφαλίσει ότι ο μέσος χρόνος για να βρεθεί ένα μπλοκ παραμένει ίσος με 10 λεπτά. Κατά συνέπεια, η εξόρυξη είναι μια πολύ ανταγωνιστική επιχείρηση όπου κανένας ιδιώτης εξορύκτης δεν μπορεί να ελέγξει τι περιλαμβάνεται εντός της αλυσίδας των μπλοκ (block chain).</p>
<p>Η απόδειξη εργασίας είναι επίσης σχεδιασμένη να εξαρτάται από το προηγούμενο μπλοκ (block) για να επιβάλλει μια χρονολογική σειρά στην αλυσίδα των μπλοκ (block chain). Αυτό καθιστά εκθετικά δύσκολη την αντιστροφή των προηγούμενων συναλλαγών διότι απαιτεί επαναυπολογισμό των αποδείξεων εργασίας όλων των ακόλουθων μπλοκ (block). Όταν δύο μπλοκ βρίσκονται ταυτόχρονα, οι εξορύκτες εργάζονται πάνω στο πρώτο μπλοκ που λαμβάνουν και αλλάζουν σε μεγαλύτερες αλυσίδες των μπλοκ μόλις βρεθεί το επόμενο μπλοκ. Αυτό επιτρέπει η εξόρυξη να είναι ασφαλής και διατηρεί μια παγκόσμια γενική συναίνεση που βασίζεται στην επεξεργαστική ισχύ.</p>
<p>Οι εξορύκτες Bitcoin δεν είναι μπορούν ούτε να εξαπατήσουν αυξάνοντας την δική τους ανταμοιβή, ούτε να επεξεργαστούν δόλιες συναλλαγές οι οποίες θα μπορούσαν να αλλοιώσουν το δίκτυο του Bitcoin διότι όλοι οι κόμβοι Bitcoin θα απέρριπταν οποιοδήποτε μπλοκ (block) περιέχει άκυρα δεδομένα σύμφωνα με τους κανόνες του πρωτόκολλου του Bitcoin. Συνεπώς, το δίκτυο παραμένει ασφαλές ακόμα και αν όλοι οι εξορύκτες Bitcoin δεν είναι έμπιστοι.</p>

<h3 id="isnt-bitcoin-mining-a-waste-of-energy">H εξόρυξη του Bitcoin δεν είναι σπατάλη ενέργειας;</h3>
<p>Η δαπάνη ενέργειας για να ασφαλιστεί και να λειτουργήσει ένα δίκτυο πληρωμής ούτε που είναι σπατάλη. Όπως και κάθε άλλη υπηρεσία πληρωμής, η χρήση του Bitcoin συνεπάγεται κόστη επεξεργασίας. Οι υπηρεσίες που είναι αναγκαίες για την λειτουργία των ευρύτατα διαδεδομένων τρεχόντων νομισματικών οικονομικών συστημάτων, όπως είναι οι τράπεζες, οι πιστωτικές κάρτες και τα θωρακισμένα οχήματα επίσης καταναλώνουν πολλή ενέργεια. Παρόλο που σε αντίθεση με το Bitcoin, η συνολική ενεργειακή τους κατανάλωση δεν είναι διαφανής και δεν μπορεί να μετρηθεί τόσο εύκολα.</p>
<p>Η εξόρυξη Bitcoin (mining) έχει σχεδιαστεί για να τελειοποιηθεί περισσότερο με την πάροδο του χρόνο με χρήση εξειδικευμένου υλισμικού (hardware) που καταναλώνει λιγότερη ενέργεια και τα λειτουργικά κόστη εξόρυξης θα πρέπει να συνεχίσουν να είναι αναλογικά με την ζήτηση. Όταν η εξόρυξη Bitcoin γίνει πολύ αναγωνιστική και λιγότερο επικερδής, μερικοί εξορύκτες επιλέγουν να τερματίσουν τις δραστηριότητές τους. Επιπροσθέτως, όλη η ενέργεια που δαπανάται για την εξόρυξη, τελικά μετασχηματίζεται σε θερμότητα και οι πιο κερδοφόροι εξορύκτες θα είναι εκείνοι που αξιοποιούν αυτή τη θερμότητα για καλή χρήση. Ένα βέλτιστα αποδοτικό δίκτυο εξόρυξης είναι αυτό που δεν καταναλώνει στην πραγματικότητα επιπλέον ενέργεια. Ενώ αυτό είναι το ιδανικό, τα οικονομικά της εξόρυξης είναι τέτοια που οι εξορύκτες σε ατομικό επίπεδο υπερβάλλουν εαυτόν προς αυτή την κατεύθυνση,</p>

<h3 id="how-does-mining-help-secure-bitcoin">Πώς η εξόρυξη βοηθάει στην ασφάλεια του Bitcoin;</h3>
<p>Η εξόρυξη (mining) δημιουργεί το ισοδύναμο μιας ανταγωνιστικής λοταρίας η οποία καθιστά δύσκολο για τον καθένα να προσθέτει διαδοχικά νέα μπλοκ σε μια αλυσίδα των μπλοκ (block chain). Αυτό προστατεύει την ουδετερότητα του δικτύου αποτρέποντας οποιοδήποτε άτομο από το να αποκτήσει εξουσία για να μπλοκάρει συγκεκριμένες συναλλαγές. Αυτό επίσης αποτρέπει οποιοδήποτε άτομο από το να αντικαταστήσει τμήματα της αλυσίδας των μπλοκ (block chain) ώστε να μειώσουν τις δικές τους δαπάνες πράγμα το οποίο θα μπορούσε να χρησιμοποιηθεί στην εξαπάτηση άλλων χρηστών. Η εξόρυξη καθιστά εκθετικά πιο δύσκολο να αντιστραφεί μια προηγούμενη συναλλαγή αφού απαιτείται η επαναγραφή όλων των μπλοκ (blocks) που ακολουθούν την συναλλαγή αυτή.</p>

<h3 id="what-do-i-need-to-start-mining">Τι χρειάζομαι για να ξεκινήσω την εξόρυξη;</h3>
<p>Κατά τις πρώτες ημέρες του Bitcoin, ο καθένας μπορούσε να βρει ένα καινούριο μπλοκ (block) χρησιμοποιώντας την κεντρική μονάδα επεξεργασίας (CPU) του υπολογιστή τους. Καθώς όλο και περισσότεροι άνθρωποι ξεκίνησαν εξόρυξη, η δυσκολία εξεύρεσης νέων μπλοκ αυξήθηκε κατά πολύ στο σημείο που η μόνη αποδοτική από πλευράς κόστους μέθοδος σήμερα είναι η χρήση εξειδικευμένου υλισμικού (hardware). Μπορείτε να επισκεφθείτε το <a href="http://www.bitcoinmining.com/">BitcoinMining.com</a>  για περισσότερες πληροφορίες.</p>

<h2 id="security">Ασφάλεια</h2>

<h3 id="is-bitcoin-secure">Είναι ασφαλές το Bitcoin;</h3>
<p>H τεχνολογία Bitcoin - το πρωτόκολλο και η κρυπτογραφία - διαθέτει μια ισχυρή προϊστορία σε θέματα ασφαλείας και το δίκτυο Bitcoin είναι πιθανότατα το μεγαλύτερο διαμοιρασμένο πρότζεκτ πληροφορικής σε όλο τον κόσμο. Η μόνη κοινή αδυναμία του Bitcoin έγκειται στο λάθος του χρήστη. Το αρχεία πορτοφολιού του Bitcoin τα οποία αποθηκεύουν τα απαραίτητα ιδιωτικά κλειδιά μπορεί κατά λάθος να διαγραφούν, χαθούν ή κλαπούν. Αυτό είναι αρκετά παρόμοιο με τα κανονικά μετρητά χρήματα που αποθηκεύονται σε ψηφιακή μορφή. Ευτυχώς, οι χρήστες μπορούν να χρησιμοποιήσουν ασφαλείς πρακτικές προστασίας για να προστατέψουν τα χρήματά τους ή να χρησιμοποιήσουν παρόχους υπηρεσίας οι οποίοι προσφέρουν καλά επίπεδα προστασίας και ασφάλειας έναντι σε κλοπή και απώλεια. </p>

<h3 id="hasnt-bitcoin-been-hacked-in-the-past">Το Bitcoin δεν έχει χακαριστεί στο παρελθόν;</h3>
<p>Οι κανόνες του πρωτόκολλου και η κρυπτογραφία που χρησιμοποιείται για το Bitcoin λειτουργούν για χρόνια μετά το ξεκίνημά τους γεγονός που αποτελεί καλή ένδειξη ότι η ιδέα είναι καλά σχεδιασμένη. Ωστόσο, κενά ασφαλείας έχουν βρεθεί και επιδιορθωθεί κατά καιρούς σε διάφορες εφαρμογές λογισμικού. Όπως και σε κάθε άλλη μορφή λογισμικού, η ασφάλεια του λογισμικού Bitcoin εξαρτάται από την ταχύτητα με την οποία τα προβλήματα βρίσκονται και επιδιορθώνονται. Όσο περισσότερα τέτοια ζητήματα ανακαλύπτονται, τόσο περισσότερη ωριμότητα κερδίζει το Bitcoin. </p>
<p>Υπάρχουν συχνά παρανοήσεις σχετικά με κλοπές και διαρροές ασφαλείας που συνέβησαν σε ποικίλες ανταλλαγές και επιχειρήσεις. Παρόλο που τα γεγονότα αυτά είναι ατυχή, κανένα από αυτά δεν σχετίζεται με απόκτηση παράνομης πρόσβασης (hacking) στο ίδιο το Bitcoin, ούτε και υπαινίσσεται έμφυτα ελαττώματα στο Bitcoin. Όπως ακριβώς μια ληστεία τράπεζας δεν σημαίνει ότι το δολάριο είναι εκτεθειμένο σε κίνδυνο. Ωστόσο, είναι ακριβές να ειπωθεί ότι το πλήρες σύνολο σωστών πρακτικών και ευκολονόητων λύσεων προστασίας είναι αναγκαίες για να δοθεί στους χρήστες καλύτερη προστασία στα χρήματά τους και να μειωθεί ο γενικός κίνδυνος κλοπής και απώλειας. Κατά τη διάρκεια των τελευταίων χρόνων, έχουν αναπτυχθεί τέτοιες δυνατότητες ασφαλείας, όπως η κρυπτογράφηση πορτοφολιού, πορτοφόλια εκτός σύνδεσης, πορτοφόλια υλισμικού και συναλλαγές πολλαπλών υπογραφών.</p>

<h3 id="could-users-collude-against-bitcoin">Θα μπορούσαν οι χρήστες να συνωμοτήσουν εναντίον του Bitcoin;</h3>
<p>Δεν είναι εφικτό να αλλάξει το πρωτόκολλο του Bitcoin τόσο εύκολα. Οποιοσδήποτε πελάτης του Bitcoin δεν συμμορφώνεται με τους ίδιους κανόνες, δεν μπορεί να επιβάλλει τους δικούς του κανόνες στους άλλους χρήστες. Σύμφωνα με τις τρέχουσες προδιαγραφές, η διπλή δαπάνη δεν είναι εφικτή στην ίδια αλυσίδα των μπλοκ (block chain) και ούτε και η δαπάνη bitcoins χωρίς μια έγκυρη υπογραφή. Συνεπώς, δεν είναι εφικτό να δημιουργήσουμε ανεξέλεγκτα πoσά από bitcoins ως δια μαγείας, να ξοδέψουμε τα κεφάλαια των άλλων χρηστών, να αλλοιώσουμε το δίκτυο ή οτιδήποτε παρόμοιο με τα παραπάνω.</p>
<p>Ωστόσο, η πλειοψηφία των εξορυκτών (miners) θα μπορούσαν αυθαίρετα να εμποδίσουν ή να αντιστρέψουν πρόσφατες συναλλαγές. Η πλειοψηφία των χρηστών μπορεί επίσης να ασκήσει πίεση ώστε να υιοθετηθούν κάποιες αλλαγές. Λόγω του ότι το Bitcoin λειτουργεί σωστά μόνο με τη γενική συνέναιση ανάμεσα στους χρήστες, η αλλαγή στο πρωτόκολλο μπορεί να είναι πολύ δύσκολη και απαιτεί η συντριπτική πλειοψηφία των χρηστών να υιοθετήσει τις αλλαγές κατά τέτοιο τρόπο ώστε οι υπόλοιποι χρήστες να μην έχουν σχεδόν καμιά επιλογή παρά να ακολουθήσουν. Κατά γενικό κανόνα, είναι δύσκολο να φανταστούμε τον λόγο για τον οποίο οποιοσδήποτε χρήστης Bitcoin θα επέλεγε να υιοθετήσει οποιαδήποτε αλλαγή η οποία θα μπορούσε να θέσει σε κίνδυνο τα ίδια του τα χρήματα.</p>

<h3 id="is-bitcoin-vulnerable-to-quantum-computing">Είναι το Bitcoin ευάλωτο στην κβαντική πληροφορική;</h3>
<p>Ναι, τα περισσότερα από τα συστήματα που βασίζονται στην κρυπτογραφία γενικά είναι, συμπεριλαμβανομένων και των παραδοσιακών τραπεζικών συστημάτων. Ωστόσο, οι κβαντικοί υπολογιστές δεν υπάρχουν ακόμα και πιθανώς να μην υπάρξουν για αρκετό καιρό ακόμα. Στην περίπτωση που η κβαντική πληροφορική θα μπορούσε να είναι επικείμενη απειλή για το Bitcoin, το πρωτόκολλο θα μπορούσε να αναβαθμιστεί για να χρησιμοποιεί μετα-κβαντικούς αλγόριθμους. Δεδομένης της σπουδαιότητας που θα είχε αυτή η ενημέρωση, μπορεί να αναμένεται με ασφάλεια ότι θα ελέγχονταν σε μεγάλο βαθμό από τους προγραμματιστές και θα υιοθετούνταν από όλους τους χρήστες του Bitcoin.</p>

<h2 id="help">Βοήθεια</h2>

<h3 id="more-help">Θα ήθελα να μάθω περισσότερα. Πού μπορώ να βρω βοήθεια;</h3>
<p>Μπορείτε να βρείτε περισσότερες πληροφορίες και βοήθεια στις πόροι and κοινότητα σελίδες ή στο <a href="https://en.bitcoin.it/wiki/FAQ">Wiki FAQ</a>.</p>
